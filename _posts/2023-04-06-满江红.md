---
title: 满江红·怒发冲冠
date: 2023-04-06 12:00:00 +0800
categories: [诗词]
tags: [词,满江红]
comments: true
img_path: /assets/img/posts

---

![满江红](满江红.jpg)

<p align="center" style="font-family:微软雅黑;font-size:x-large;font-weight:bold"> 满江红·怒发冲冠 </p>

<p align="right" style="padding-right:4em;font-family:微软雅黑">（宋）岳飞 </p>

<p style="text-indent:2em;font-family:宋体;font-size:large"> 怒发冲冠，凭阑处、潇潇雨歇。抬望眼，仰天长啸，壮怀激烈。三十功名尘与土，八千里路云和月。莫等闲，白了少年头，空悲切。 </p>

<p style="text-indent:2em;font-family:宋体;font-size:large"> 靖康耻，犹未雪。臣子恨，何时灭？驾长车，踏破贺兰山缺。壮志饥餐胡虏肉，笑谈渴饮匈奴血。待从头，收拾旧山河，朝天阙。 </p>
