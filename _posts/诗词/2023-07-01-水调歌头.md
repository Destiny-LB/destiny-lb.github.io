---
title: 水调歌头·明月几时有
date: 2023-07-01 09:00:00 +0800
categories: [诗词]
tags: [词,苏轼]
comments: true
img_path: /img/诗词

---

![水调歌头](水调歌头.jpg)

<p align="center" style="font-family:微软雅黑;font-size:x-large;font-weight:bold"> 水调歌头·明月几时有 </p>

<p align="right" style="padding-right:4em;font-family:微软雅黑">（宋）苏轼 </p>

<p style="text-indent:2em;font-family:宋体;font-size:large"> 明月几时有？把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间。 </p>

<p style="text-indent:2em;font-family:宋体;font-size:large"> 转朱阁，低绮户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。 </p>
